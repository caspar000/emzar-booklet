---
title: გამოღვიძება
---
ათასწლოვანი სიზმრიდან გამოვიღვიძე. თვალები გავახილე და ვიგრძენი, როგორ ჩამწვდებოდა დროის მდინარება ძვლებში, როგორ ეფინებოდა გონებას საუკუნეთა მტვერი. ტაძრის დუმილში ისევ ის ხმები ჩასჩურჩულებდნენ ჰაერს, რასაც ოდესღაც ვუსმენდი – ვარსკვლავთა დუმილი, სამყაროს ჩუმი ამოსუნთქვა, მაგრამ ამჯერად, ხმებს შორის იყო რაღაც ახალი.

████ წელი გავიდა ჩემი ბოლო გამოღვიძებიდან. მაშინაც სამყარო ომებით, ინტრიგებით და ცოდვით იყო სავსე, მაგრამ ამჯერად წინ ახალი ძალები დამხვდა, ახალი იმპერიები და დაჯგუფებები, რომლებსაც თავიანთი ბედი თავიანთ ხელთ ეპყრათ.

![[მსოფლიოს-რუკა.png]]

[[გერმანდია]] – ძლევამოსილი სამეფო, რომელშიც სამი სახლი გამორჩეულად ბრწყინავს: [[არნშტაინის სახლი]], რომელიც კოუს იმპერიის წინააღმდეგ იბრძვის, [[ბერნშტროფის სახლი]], რომელიც [[პლატინის ტომი|პლატინის ტომს]] უმკლავდება, და [[კროის სახლი]] რომელიც სამეფო ხაზინასა და სავაჭრო გზებს განაგებს და [[საშხლამათა|საშხლამათას]] შესწავლას აფინანსებს.

[[კოუს იმპერია]] – დაუნდობელი იმპერიალისტები, რომლებიც მსოფლიოზე გაბატონებას ცდილობენ, მაგრამ ჯერ მათი გზა [[ერდგარდი|ერდგარდის]] მაგიურ ბურუსსა და [[ბიბლიონი|ბიბლიონის]] კლდოვან სასახლეებში იკარგება. [[შახ მრავალი]] წლებია ცდილობს გერმანდიის ახალი დედაქალაქის აღებას და გერმანდიის სრულად განადგურებას.

[[პლატინის ტომი]] - უძველესი მეომრული ხალხი, რომელთა სახელი შიშს სცემს უდიდეს იმპერიებსაც კი. მათი წარმოშობა უკავშირდება დიდი ბატონიშვილების ხანას, როცა კენტავრებმა და ადამიანებმა ერთობლივი სისხლითა და რწმენით შეკრეს საკუთარი ხალხი. დღეს-დღეობით მათი მთავარი მსხვერპლი გერმანდიის აღმოსავლეთ საზღვარია, რომელსაც ბერნშტროფის სახლი უდიდესი თავდადებით (და მსხვერპლით) ინარჩუნებს. 

[[ერდგარდი]] - მაგიის უძველესი და იდუმალი სახელმწიფო, რომელიც გამორჩეულია თავისი უნიკალური სტრუქტურითა და მმართველობის წესით. გარედან შეხედვით, ერდგარდი გიგანტური პირამიდის სახით მოჩანს, რომელიც კუნძულის შუაგულშია აღმართული. თუმცა, ეს პირამიდა მხოლოდ ზედაპირულია - სინამდვილეში, ეს არის უზარმაზარი სვეტი, რომელიც მიწისქვეშ ღრმად ეშვება. [[არქ-ალქაჯოსანი მოჰამეტტი|არქ-ალქაჯოსან მოჰამეტტის]] შემზარავი მსოფლმხედველობა ჩემთვის მიუღებელია, რის გამოც ერდგარდთან თანამშრომლობა მკაცრად ავკრძალე.

[[საშხლამათა]] - ახლადაღმოჩენილი ყინულოვანი კუნძული, რომელიც გერმანდიის მკვლევართა მიერ იქნა აღმოჩენილი. მისი მკაცრი კლიმატი და დაუსახლებელი ველური ბუნება დიდხანს აფრთხობდა მოგზაურებს, სანამ კროის სახლმა [[სამხრეთ სასაშხლამათო კომპანია]] არ დააფინანსა, რომელიც კუნძულზე წიაღისეულის მოპოვებითაა დაკავებული. ამჟამად კუნძულზე მხოლოდ ერთი დასახლებაა - გელიდა ორა გრაციე, რომელიც გერმანდიის კოლონიად ითვლება.

[[ბიბლიონი]] - მცირე, მაგრამ გავლენიანი ქვეყანა, სადაც [ნეფილიმთა](https://2e.aonprd.com/Ancestries.aspx?ID=68) რწმენა უმაღლეს ძალას წარმოადგენს. ისინი თვლიან, რომ მათი ღვთაებრივი მოწოდება არის მსოფლიოს გაწმენდა და "ალლ-მერის" რწმენის გავრცელება. მათი სახელმწიფო ძირითადად მეომარი სასულიერო პირებისგან შედგება, რომლებიც უმკაცრეს დოგმებს ემორჩილებიან. შახ მრავალი 12 წელი ცდილობს ბიბლიონის სასახლეების აღებას, მაგრამ მისი 12 წლიანი "მარადიული ალყა" დღემდე უნაყოფოა. 

[[ფრანკები]] - ოდესღაც დაქსაქსული ქალაქ-სახელწიფოები, რომლებიც მრავალი საუკუნის განმავლობაში ერთმანეთთან ბრძოლაში ატარებდნენ დროს, საბოლოოდ გაერთიანდნენ და შექმნეს სამეფო. ეს სამეფო წლებია აღარ არსებობს. ფრანკები თავიანთ დღეებს ომში ატარებენ, ერთ ფრონტზე როვარის სახელმწიფოსთან, მეორეზე კი პლატინის ტომთან. ძლიერი მოკავშირის გარეშე მათ ბევრი დრო არ დარჩენიათ.

[[სინდრია]] - სავაჭრო სახელმწიფო, რომელიც საფეხმავლო ზღვის ცენტრში მდებარეობს და სავაჭრო გზების გადაკვეთაზე დგას. სინდრიას მართავს ლეგენდარული ფიგურა - სინბადი, რომელიც თავისი პოლიტიკური და სამხედრო ნიჭით მთელ სამყაროში სახელგანთქმულია. მას ექვემდებარება ცხრა ლეგენდარული გენერალი, რომლებიც მხოლოდ თავიანთი ძალებით, ყოველგვარი რაზმების გარეშე, ინარჩუნებენ კუნძულის დამოუკიდებლობას.

[[როვარის სახელმწიფო]] - ოდესღაც უძლეველი იმპერია, რომელიც 500 წლის მანძილზე მეფობდა "საფეხმავლო ზღვის" სანაპიროზე. როვარის იმპერია გამორჩეული იყო თავისი საორგანიზაციო უნარითა და დისციპლინით. მათი არმია – საომარ საქმეში გაწვრთნილი, ტაქტიკურად ორგანიზებული და ბრძოლის ველზე შეუდარებელი – საუკუნეების განმავლობაში დაუმარცხებელი იყო. მაგრამ დიდება მარადიული არ არის. ისტორიული რყევებისა და შიდა არეულობების შედეგად, იმპერია განადგურების პირას მივიდა. დღეს როვარი თავისი ყოფილი ტერიტორიების მხოლოდ 1/3-ის მფლობელია. მათი კულტურული გავლენა დღემდე იგრძნობა მსოფლიოში: [[ავანტიურისტების გილდია]], [[მაგიკოსთა გილდია]], და [[საფეხმავლო ზღვის კოალიცია]] როვარის ოქროს ხანაში დაარსდნენ და დღემდე მოქმედებენ მსოფლიოში.

[[ელიონი]] - უძველესი სამეფო, რომელშიც ელფთა სიბრძნე, ხელოვნება და მაგია საუკუნეთა განმავლობაში ყვავობს. მათი ქალაქები ჰაეროვანი, სინათლით გაჟღენთილი და ჰარმონიული არქიტექტურით გამოირჩევა, ხოლო კულტურა - დახვეწილი და მაღალზნეობრივი. მიხარია, რომ ის დიდად არ შეცვლილა. 

[[დორფების ფედერაცია|დორფებმა]], [[გნომების ფედერაცია|გნომებმა]], და [[საქონდრეთი|ქონდრის კაცებმა]] გადაწყვიტეს თავიანთი გაერთიანებული სახელმწიფოები და ფედერაციები შეექმნათ. მათ ეკონომიკური და მილიტარისტული მოკავშირეობა აერთიანებთ, მიუხედავად იმისა რომ რასობრივად სხვადასხვა სახელმწიფოებად არიან გაყოფილები. ამ გაერთიანებულ ძალას, სახელად "რკინის ლიგა"-ს, 12 დორფთუხუცესი, 3 გნომთუხუცესი, და ერთი ქონდრისკაცი განაგებს. რკინის ლიგა ცნობილია თავისი არტიზანებით, დიდოსტატებით, და სიმდიდრით. 

[[ორსიმერი]] - ორკების ძლიერი და ბრძოლისუნარიანი სახელმწიფო, რომელიც დაფუძნებულია პატივზე, ძალაზე და ტომობრივ კოდექსზე. მათი საზოგადოება კლანურია, სადაც ყოველი ტომი საკუთარ ტერიტორიას და ტრადიციებს იცავს, მაგრამ კრიზისის დროს ისინი ერთიანდებიან საერთო მტრის წინააღმდეგ.

[[მაზერნობრანზენი]] - ბნელ ელფთა (დრაუთა) სახელმწიფო, რომელიც კუნძულ მაზერნობრანზენის მიწისქვეშ მდებარეობს. ეს არის ცივსისხლიანი ინტრიგების, სისხლისღვრისა და უკიდურესი მბრძანებლობის ადგილი, სადაც ძალაუფლება მხოლოდ ძლიერთა ხელშია და სისუსტე სასჯელის ტოლფასია.

[[ჰელიონი]] - იზოლირებული და დაუნდობელი კუნძულოვანი სახელმწიფო, რომელიც არაადამიანური რასების ქალაქ-სახელმწიფოებისგან შედგება. ეს მიწა ოდიდგანვე ცნობილია თავისი განყენებულობითა და მუდმივი შიდა კონფლიქტებით. აქ მცხოვრები რასები ერთმანეთთან დაპირისპირებული და დაუსრულებელ ომებში ჩაბმული არიან, თუმცა ერთ საკითხზე მათი შეხედულებები ემთხვევა - ადამიანები მათთვის "ქვემოხსენებული", სუსტი და უვარგისი არსებები არიან.

[[დგრ]] - დაგონ ჟი პინგის გაერთიანებული რესპუბლიკა რამდენიმე წლის წინ დაარსდა და ელვისებრი სისწრაფით გავრცელდა ჩრდილოეთ-აღმოსავლეთსი. ეს არის მკაცრი ცენტრალიზებული სახელმწიფო, რომელიც სოციალური კონტროლით, ინდუსტრიული ძალითა და მტკიცე იდეოლოგიით არის გამორჩეული. დაგონმა არსებული ტიფლინგის რასის არისტოკრატია რევოლუციურად გადააგდო და განაცხადა რომ მისი ახალი სახელმწიფო "ადამიანების ერთიანობისა და პროგრესის" დასაყრდენია, და ზუსტად ამიტომაც ამოხოცა ყველა რასა ადამიანების გარდა. დგრ-ის "ქრონოსის ლეგიონის ალკიმიკოსები" ფარულად მოქმედებენ უცხო ქვეყნებში დგრ-ის ინტერესების გასავრცელებლად. 

[[ტერამი]] - კუნძულოვანი სახელმწიფო, რომელიც მსოფლიო რუკაზე სტრატეგიული მდებარეობით გამოირჩევა. მისი გეოგრაფიული იზოლაცია მას იცავს კონტინენტის მუდმივი ომებისა და კონფლიქტებისგან, რის გამოც ტერამი მშვიდობიან თავშესაფრად იქცა სხვადასხვა რასებისა და კულტურებისთვის. ტერამში ახალი საინტერესო დაჯგუფება მოქმედებს, რომლის ლიდერის - ზლატანის - საპატივცემულოდ ახალი დღესასწაული - დიდი ზლატანობა - ყოველ წელს ქალაქ კუბოკში ტარდება. ზლატანის დაჯგუფებაში ძალიან საშისი პიროვნება, კ̷̖̼̣͎̓͆̋͐̿̈́́͑͊̚͠͝ი̵̡̣͉̤͉͉̝̺̭͚͚̿͜ლ̷̛͕̼̰͓̹̝̻͈̪̻̘̼͈̈̌̈̈́̄͒̔̓̑̃̉̓̚̚͜ͅნ̵̨̛̱̥̩̳̱̗̱͇͈̱̓͌̓̀͒̈́̎́̓́́́͘̕ო̸̻͎̣̫̙͖̰͂̒́̈́͐̓͠რ̷̛̞̱̩̾̅͑̈̉̎͑̾͋͘͝͝ი̸̲̦̙̓͆̕, იმყოფება. მან არავითარ შემთხვევაში არ უნდა მიაღწიოს █████████ ████████. 

[[ხრაპეკის კუნძულები]] - იდუმალი მიწები, რომლებიც "სიკვდილის ზღვაში" მდებარეობს. ამ ადგილის პოვნა შეუძლებელია რუკით. მათი ზუსტი კოორდინატები არავინ იცის. ლეგენდა ამბობს, რომ მხოლოდ დრაკონებს და გარკვეულ დრაკონისებრ სიზმართმხილველებს შეუძლიათ ხრაპეკის კუნძულების ადგილმდებარეობის ამოცნობა. ხრაპეკის ერთ-ერთ კუნძულებზე "უცნობი ნაცნობები" არიან დასახლებული, ვინც თავიანთ მეტა-არკანულ ძალებს მსოფლიოს ბალანსის შესანარჩუნებლად იყენებენ და განსჯიან ყოველ ქაოსისკენ მიდრეკილ ძალას. 文曲星 პირადად განსჯის დამარღვეველ ძალებს "ღვთაებრივ სასამართლოში".

...

და მაინც, ამ დიდ ძალებს შორის, ბნელ კუთხეებში და ნათელ დარბაზებში, ადამიანებისა და არაადამიანების ჩრდილებს შორის, სხვა დაჯგუფებებიც საქმიანობენ. [[ავანტიურისტების გილდია]], [[მაგიკოსთა გილდია]], და [[საფეხმავლო ზღვის კოალიცია]] კვლავ განაგრძობს მოქმედებას მსოფლიოს უმრავლეს ნაწილში როვარის იმპერიის დაცემისდა მიუხედავად. ასევე ჩამოყალიბდა ახალი დაჯგუფებები, როგორიცაა [[თეთრ რაინდთა ორდენი]], [[სამხრეთ სასაშხლამათო კომპანია]], და [[ზაზას შაურმა]].

მაგრამ არიან ისეთნიც, ვინც კანონის ზღვარს მიღმა ცხოვრობენ. [[კაი ბიჭების კუთხე-კუნჭული]], [[კანონიერი ქურდების ზონა]], [[შავი საძმო]] – ქურდები, ფარული ძალები, და მკვლელები. [[ბიბლიონის საძმო]], რომელსაც "ალლ-მერის" რწმენა ფანატიზმამდე მიჰყავს, და [[გამომღვიძებლის კულტი]], რომლებიც ██████████████ ██████████ წინასწარმეტყველებს.

არსებობს ფარული ორგანიზაციებიც, როგორიცაა ჩემი [[ფილოსოფოსთა ორდენი]], [[უცნობი ნაცნობები]], და იდუმალთაგან ყველაზე იდუმალი, [[105 ბრძენი]]. მეგონა რომ ████ წლის წინ ისინი ძირფესვიანად გავანადგურე... სამწუხაროდ იდუმალმა წევრებმა ჩემ გამოღვიძებამდე კვლავ აღადგინეს ორდენი და მსოფლიოში მიმოიფანტნენ თავიანთი გეგმის შესასრულებლად. მათი მიზანია ████████ ███████ ███████████ და ████████ ████████ დაბრუნება.